---
title: Den blå anemone
layout: page
---

Author: Kaj Munk 1943  
Melodi: Eigil Harder 1945  
Højskolesangbogen: 262  
YouTube:  

Dansk
----
Version: Højskolesangbogen 2006 ISBN 978-87-89412-28-3  

1. Hvad var det dog der skete?  
Mit vinterfrosne hjertes kvarts  
må smelte ved at se det,  
den første dag i marts.  
Hvad gennembrød den sorte jord  
og gav den med sit søblå flor  
et stænk af himlens tone?  
Den lille anemone.  
jeg planted dér i fjor.  

2. På Lolland jeg den hented,  
et kærtegn fra min fødeø.  
Så gik jeg der og vented  
og tænkte, den må dø;  
den savner jo sit skovkvarter,  
sin lune luft, sit fede ler;  
i denne fjendske zone  
forgår min anemone,  
jeg ser din aldrig mer.  

3. Nu står den der ig nikker  
så sejerssæl i Jyllands grus,  
ukuelig og sikker  
trodsa ensomhed og gus,  
som om alverdens modgang her  
har givet den et større værd,  
en lille amazone  
og dog min anemone  
som søens bølge skær.  

4. Hvad var det dog der skete?  
Mit hjerte koldt og hårdt som kvarts  
det smelter ved at se det  
den første dag i marts.  
Jeg tænkte: "Evift skiltes ad  
min sjæl og glæden", da jeg sad  
i vint'rens grumme done.  
Nu gør min anemone  
mit hjerte atter glad.  

5. For denne rene farve  
den er mig som en vårens dåb,  
den la'r mig nyfødt arve  
en evighed af håb.  
Så bøjer jeg mig da mod jord  
og stryger ømt dit silkeflor,  
en flig af nådens trone.  
Du lille anemone,  
hvor er vor skaber stor!  
